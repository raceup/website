---
layout: post
title: posts.seasonal_summary
date: 2016-10-23 17:35:15
description: Race UP Team - il resoconto stagionale
---

Il Race UP Team Combustion Division, squadra del progetto Formula SAE dell'Università di Padova, è composto di trentacinque studenti appartenenti a diversi dipartimenti dell'ateneo.

## Determinazione e innovazione
La determinazione, la condivisa passione per il miglioramento e l'innovazione hanno permesso al Team di studenti di ottenere significativi successi nelle fasi di progettazione, produzione e sviluppo della monoposto con motore a combustione interna. Grazie al supporto dell'Università di Padova e di aziende locali e internazionali, come OZ Racing, e all'impegno del Team, la squadra ha partecipato alla stagione 2016 del campionato Formula SAE: competizione automobilistica internazionale riservata alle Università, che ogni anno vede impegnati circa 500 atenei di tutto il mondo.

## Il nostro 2016
Più specificatamente, nel 2016 il Race UP Team ha avuto l'onore di partecipare a due eventi ottenendo importanti risultati con la monoposto MG 11.16, presentata a maggio nel dipartimento di Ingegneria Meccanica. Il primo di questi è la XII edizione della Formula SAE Italy (Formula ATA), tenutosi a luglio presso il circuito Riccardo Paletti, in Varano De' Melegari (Parma), dove il frutto del lavoro del Team ha ottenuto il primo posto nel Design e nello Skid Pad e il terzo posto nell'Autocross, piazzandosi in definitiva al settimo posto su trentanove nella classifica generale. Nel secondo evento, Formula Student Germany (FSG), tenutosi ad agosto presso il circuito tedesco di Hockenheimring, il Team si è piazzato al quindicesimo posto su settantatré nella classifica generale.

## Risultati
I risultati ottenuti rappresentano per la squadra di studenti e per i loro sostenitori un valido motivo per continuare con passione il percorso intrapreso, con l'intento di migliorarsi e raggiungere nuovi traguardi.

<a class="image featured"><img src="{{ site.baseurl }}/images/posts/2016/10/23/image.jpg" /></a>