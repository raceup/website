Con il termine “telemetria” si intende il controllo da remoto di dati (come, ad esempio, la temperatura dei freni e l’utilizzo dei pedali di acceleratore e freno) acquisiti da sensori posti a bordo del veicolo. 
I dati, raccolti da un registratore, vengono poi inviati al team tramite un segnale radio.
 
Per avere un’idea della quantità di dati che gli ingegneri devono analizzare, si pensi che una monoposto di [Formula 1](https://www.youtube.com/watch?v=0sR5oCIfXDI) o un'[IndyCar](https://www.youtube.com/watch?v=PrgVlSQT8XM) in un giro di pista genera 35 megabyte di dati, il che significa che in un intero weekend un team raccoglie circa 30 gigabyte di dati. 
Similmente, le nostre vetture costituiscono una sorgente di dati a cui possono collegarsi diversi client (Computer, smartphone e smartwatch) per ricevere i dati e capire in quali aspetti migliorare, grazie anche alle rappresentazioni grafiche fornite dai software.
I dati ovviamente vengono raccolti in tempo reale, il che permette di avvisare il pilota qualora ci sia un problema e di evitare problemi peggiori, e sono anche modificabili, il che significa che siamo in grado di applicare alcune modifiche senza dover fermare ogni volta la vettura.
 
Come abbiamo visto, la tecnologia svolge un ruolo chiave nel processo di raccolta e analisi di dati, ma non bisogna dimenticare la componente umana: senza le competenze degli ingegneri e i feedback dei piloti risulterebbe infatti impossibile sfruttare le informazioni raccolte per implementare nel modo più efficace le modifiche necessarie alla vettura.

![Telemetry](/images/posts/2018/06/21/telem.jpg)